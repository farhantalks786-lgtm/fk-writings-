<!DOCTYPE html>
<html lang="en">
<head>
    <style>
  #google_translate_element {
    position: fixed;
    top: 10px;
    right: 10px;
    z-index: 9999;
  }
</style>
<script type="text/javascript">
  function googleTranslateElementInit() {
    new google.translate.TranslateElement(
      {pageLanguage: 'en', includedLanguages: 'en,ar,ml,ur,hi', layout: google.translate.TranslateElement.InlineLayout.SIMPLE},
      'google_translate_element'
    );
  }
</script>
<script src="//translate.google.com/translate_a/element.js?cb=googleTranslateElementInit"></script>

  <meta charset="UTF-8" />
  <meta name="viewport" content="width=device-width, initial-scale=1.0"/>
  <title>ഒരു ഫലസ്തീൻ കഥ  | FK WRITINGS</title>
  <style>
    body { font-family: Arial, sans-serif; background-color: #222831; color: #eeeeee; margin: 0; }
    header { background: #393e46; padding: 2rem; text-align: center; }
    header h1 { color: #ffd369; font-size: 2.5rem; }
    header p { color: #bbb; font-style: italic; }
    .container { max-width: 900px; margin: 2rem auto; padding: 0 1rem; line-height: 1.8; }
    .post-date { font-size: 0.9rem; color: #aaa; margin-bottom: 2rem; }
    a.back-link { display: inline-block; margin-top: 2rem; color: #ffd369; text-decoration: none; }
    a.back-link:hover { text-decoration: underline; }
    footer { background: #1c1f25; color: #888; text-align: center; padding: 1rem; margin-top: 3rem; }
  </style>
</head>
<body>
    <div id="google_translate_element"></div>

  <header>
    <h1>ഒരു ഫലസ്തീൻ കഥ </h1>
    <p>"ഫലസ്തീനിലെ ഒലീവുമരങ്ങൾ ആർത്തുല്ലസിക്കാതെ ഈ ലോകം അവസാനിക്കുകയില്ല"</p>
  </header>

  <div class="container">
    <div class="post-date">Posted on: Feb 12, 2025</div>

    <p style="text-indent: 40px;">
      ഇസ്‌മീ ഖാലിദ്. ഫലസ്തീനിലെ ബെയ്‌ത് ഹനൂൻ ഗ്രാമത്തിലെ ഒരു ദുരിതാശ്വാസ ക്യാമ്പിലാണ് ഞാൻ പിറന്നത്.കോരിച്ചൊ രിയുന്ന പേമാരിയുടെ കരഘോഷ ങ്ങൾക്കിടയിലാണ് ആനന്ദത്തിൻ്റെ ആർപ്പുവിളിയായി എൻ്റെ കരച്ചിലുയർന്നതെന്ന് ഉമ്മച്ചി പറയാറുണ്ടായി രുന്നു. ഗാസ മുനമ്പിൻ്റെ വടക്കുകിഴക്കൻ അറ്റത്തുള്ള ഒരു ഫലസ്തീൻ ഗ്രാമമാണ് എൻ്റെ ഗ്രാമം. എൻ്റെ ഉമ്മച്ചി പറഞ്ഞതനുസരിച്ച് ഒരു പാതിരാത്രിക്കാണ് എന്റെ ജനനം. മക്കളിലെ ഇളയവനായതുകൊണ്ടുതന്നെ സ്വൽപം പരിഗണന കൂടുതൽ കിട്ടിയത് എനിക്കാണെന്നുതന്നെ പറയാം. എനിക്ക് ഇബ്രാഹീം, യാസർ, താഹിർ എന്നീ മൂന്ന് സഹോദരന്മാരും റായ, നൂർ എന്നീ രണ്ട് സഹോദരിമാരുമുണ്ടായിരുന്നു. എൻ്റെ ഉപ്പച്ചി ഒമർ ഒരു സ്വാതന്ത്ര്യപോരാളിയായിരുന്നു. ക്രിസ്തുവർഷം രണ്ടായിരത്തി മൂന്നിൽ, ഞാൻ ജനിക്കുമ്പോൾ, ഇസ്രായേൽ അധിനിവേശ സേനയും ഹമാസ്, ഫതഹ്, ഫലസ്തീനിയൻ ഇസ്ലാമിക് ജിഹാദ്, ശുഹദാഉൽ അഖ്‌സാ ബ്രീഗേഡ് തുടങ്ങിയ സ്വാതന്ത്ര്യഗ്രൂപ്പുകളും തമ്മിൽ ഘോരമായ പോരാട്ടങ്ങൾ നടക്കുന്ന സമയമായിരുന്നു. എൻ്റെ ഉപ്പച്ചി അങ്ങനൊരു ഗ്രൂപ്പിലെ അംഗമായിരുന്നു. ഞാൻ ജനിച്ചതൊരു വ്യായാഴ്‌ച പുലർ ച്ചെയോടെയായിരുന്നു. പിറ്റേന്ന് ഞാനങ്ങനെ ഉമ്മയുടെ മടിയിൽ കിടന്ന് മുല കുടിച്ചുകൊണ്ടിരിക്കുമ്പോൾ എല്ലാവരും ഓടിയൊളിക്കുന്നതുകണ്ടു. ഉപ്പച്ചി ജുമുഅ കഴിഞ്ഞ് വന്ന് ഉമ്മാന്റെ അപ്പുറത്തിരുന്ന് തൻ്റെ പഴയ എം.16 സൂപ്പർഗൺ ഒരു തൂവാല ഉപയോഗിച്ച് വൃത്തിയാക്കു കയായിരുന്നു. ഉപ്പ പെട്ടെന്ന് മടിയിലുണ്ടായിരുന്ന കഫിയ എടുത്ത് മുഖത്ത് ചുറ്റി തൻ്റെ ഗൺ മറച്ചുപിടിച്ച് പുറത്തേക്കോടി. ക്യാമ്പിൽ നിന്ന് ആണുങ്ങളും ചെറുപ്പക്കാരുമെല്ലാം മുഖവും മറച്ച് പുറത്തേക്ക് ഓടുന്നത് കണ്ടു. ഉമ്മച്ചി എന്നെയും മറ്റു മക്കളെയും കൂട്ടി ക്യാമ്പിന് പിന്നിലെ സ്ലാബിട്ട് മറച്ച വലിയൊരു കുഴിയിലേക്ക് ഞെരുങ്ങിയിറങ്ങി. അവിടെ ധാരാളം സ്ത്രീകളും കുട്ടിളും കൂടി നിന്നിരുന്നു. പെട്ടെന്ന് പുറത്തുനിന്ന് സ്റ്റൈപ്പർ ഗണ്ണുകളുടെ ഇടതടവില്ലാത്ത ശബ്ദം കേട്ടുകൊണ്ടിരുന്നു.എല്ലാവരും അവിടെ തോളോടുതോൾ ചേർന്ന് തിക്കിത്തിക്കിനിന്നു.
    </p>
    <p style="text-indent: 40px;">ഇരിക്കാനുള്ള സ്ഥലമൊന്നും ആ ചെറിയ അറക്കുള്ളിൽ ഉണ്ടായിരുന്നില്ല. ഏതാണ്ട് സമയം മഗ്‌രിബിനോടടുത്ത് കാണും, ആരോ പുറത്തുനിന്ന് സ്ലാബിന്റെ വിടവിലൂടെ ഉച്ചത്തിൽ വിളിച്ചുകൂവി. "ഹയ്യാ ഹയ്യാ ഇഖ്‌റുജ് ഇഖ്‌റുജ്". അങ്ങനെ ഓരോരുത്തരായി പുറത്തിറങ്ങാൻ തുടങ്ങി. ഉമ്മച്ചിയും എന്നെയും തോളിലേറ്റി പുറത്തിറങ്ങി. എങ്ങും "ലാ ഇലാഹ ഇല്ലള്ളാഹ് " എന്ന ധ്വനി മാത്രം. ക്യാമ്പിന്റെ ചേരികൾക്കിടയിൽ കുറേപേർ രക്തംപൂണ്ട് നിലത്ത് വീണുകിടക്കുന്നു. ആംബുലൻസുകളുടെ സൈറൺ കേട്ട് എന്റെ ചെവിക്ക് പരിക്കുപറ്റുമോയെന്ന് പേടിച്ച് ഉമ്മച്ചി തന്റെ ഷാൾ കൊണ്ട് എന്റെ ചെവികൾ പൊത്തിവച്ചിരുന്നു. പ്രെസ്സ് എന്നെഴുതിയ കോട്ടും ധരിച്ച് ക്യാമറയും ട്രൈപോഡും കൈയിൽ തൂക്കി കുറേപേർ അങ്ങോട്ടുമിങ്ങോട്ടും ഓടിനടക്കുന്നു. പല സ്ഥലങ്ങളിലായി മയ്യിത്ത് നിസ്കാരങ്ങൾ നടക്കുന്നു. മറുവശത്ത് ഇസ്ആഫ് എന്നെഴുതിയ കോട്ടുകൾ ധരിച്ച റെഡ്ക്രോസ്സിന്റെ ആരോഗ്യപ്രവർത്തകർ പരിക്കേറ്റവരെ ആംബുലൻസിൽ പ്രവേശിപ്പിക്കുന്നു. അപ്പോഴും ചിലർ ജൂതസൈന്യം മടങ്ങിവരുമോ എന്ന ആശങ്കയിൽ തകർന്ന ബിൽഡിംഗുകൾക്കും ഷെഡുകൾക്കുമിടയിൽ കൈയിലെ തോക്കിന്റെ ട്രിഗറിൽ ചൂണ്ടുവിരൽ ഉറപ്പിച്ച് മുഖംമൂടി ധരിച്ച് ജാഗരൂകരായിരിക്കുന്നത് കണ്ടു. ഭാഗ്യത്തിന് എന്റെ ടെന്റിന് കാര്യമായ കേടുപാടുകളൊന്നും പറ്റിയിരുന്നില്ല. എങ്കിലും ചീറിപ്പാഞ്ഞുപോയ വെടിയുണ്ടകൾ ടെന്റിന്റെ നേർത്ത ഷീറ്റിന്റെ പാളികളിൽ ദ്വാരമുണ്ടാക്കിയിരുന്നു. ഉമ്മ എന്നെ താഴെ ഒരു മുസല്ല വിരിച്ച് അതിൽ കിടത്തി പരിക്കേറ്റവരെ സഹായിക്കാൻ പോയി. എന്നെ കുറേനേരം ഇക്കാക്കമാരും ഇത്താ ത്തമാരും ചേർന്ന് കളിപ്പിച്ചു. കുറച്ചുസമയം കഴിഞ്ഞപ്പോൾ ഉമ്മ ഉപ്പയെയും കൂട്ടി വരുന്നത് കണ്ട് ഞങ്ങൾ ആഹ്ലാദത്തോടെ തുള്ളിച്ചാടി. പൊടിപുരണ്ട സോഫ തന്റെ ഷാളുകൊണ്ട് തട്ടിക്കുടഞ്ഞ് ഉപ്പയ്ക്കിരിക്കാനായി ഉമ്മ സൗകര്യം ചെയ്തുകൊടുത്തു. ഉപ്പ സോഫയിലിരുന്നതും ഉപ്പയുടെ ഉമ്മയും ഉപ്പയും സഹോദരീസഹോദരന്മാരും അവരുടെ മക്കളുമെല്ലാം ചുറ്റുകൂടി. എന്താണ് സംഭവിച്ചതെന്നായിരുന്നു എല്ലാവർക്കും അറിയേണ്ടിയിരുന്നത്, ഉപ്പ വിവരിച്ചുതുടങ്ങി"ആ നശിച്ച ജൂതപ്പിശാചുക്കൾ നമ്മുടെ ക്യാമ്പിൽ ഒരു അന്യായ റെയ്‌ഡ്‌നടത്താൻ നിശ്‌ചയിച്ച് വന്നതായിരുന്നു. വെറുതെ റൈഡെന്നുംപറഞ്ഞ് നമ്മളിലെ പുരുഷന്മാരെയൊക്കെ ബന്ധികളാക്കി അറസ്റ്റ് ചെയ്യലായിരുന്നു അവരുടെ ഉദ്ദേശം.
</p>
<p style="text-indent: 40px;"> ഏതാണ്ട് പതിനഞ്ച് സൈനികരടങ്ങുന്ന രണ്ടുമൂന്ന് ട്രൂപ്പുകളാണുണ്ടായിരുന്നത്. അവരുടെ ജീപ്പുകൾ നമ്മുടെ ക്യാമ്പിൻ്റെ കവാടത്തിനടുത്തെത്തിയ പ്പോൾ ഞങ്ങൾ പെട്രോൾ നിറച്ച ചില്ലുകുപ്പികൾ അവരുടെ വാഹനങ്ങൾക്ക് നേരെയെറിഞ്ഞു. നമ്മുടെ അയൽവാസി ധീരനായ അബൂമാജിദ് ജീപ്പിന് തൊട്ടടുത്ത് വരെ പോയി അതിൻ്റെ ടയറുകൾ തൻ്റെ ഗണ്ണുപയോഗിച്ച് നശിപ്പിച്ചു. പക്ഷെ നിർഭാഗ്യവാശാൽ മറ്റു ജീപ്പുകളുടെ ഉള്ളിൽ നിന്ന് വന്ന വെടിയുണ്ടകളെ അവന് ഏറ്റുവാങ്ങേണ്ടിവന്നു.ഞാൻ അതിൻ്റെ തൊട്ടടുത്തുതന്നെ ഒരു വലിയ ടാങ്കിയുടെ പിന്നിൽ ഒളിച്ചിരിപ്പുണ്ടായിരുന്നു. വലിയ ശബ്ദത്തോടെ ആ മുന്നിലുണ്ടായിരുന്ന ജീപ്പ് പൊട്ടിത്തെറിച്ചു ആറോ ഏഴോ സൈനികർ വെന്തു മരിച്ചു. മറ്റു ജീപ്പുകളിൽ നിന്ന് സൈനികർ വിറളിപൂണ്ട പന്നിക്കൂട്ടത്തെപ്പോലെ നാനാ ഭാഗത്തും ഇടതടവില്ലാതെ ഫയറിങ് നടത്തി.പല സ്ഥലങ്ങളിലും മൂലകളിലും ഒളിച്ചിരുന്ന ഞങ്ങളും തുരുതുരാ വെടിയുതിർത്തു. നോക്കിക്കൊണ്ടിരിക്കെ പലരും ധീരരക്തസാക്ഷിക ളായി വീണുകൊണ്ടിരുന്നു. പുറത്തുനിന്നുകൊണ്ട് അവർ ക്യാമ്പിലേക്ക് വെടിയുതിർത്തെങ്കിലും ശക്തമായ തിരിച്ചടി കാരണം ക്യാമ്പിൻ്റെ അകത്തളങ്ങളിലേക്ക് പ്രവേശിക്കാൻ അവർക്കായില്ല.നിരന്തരമായ തീച്ചൂളകൾ അവരുടെ നേർക്ക് വരാൻ തുടങ്ങിയപ്പോൾ അവർ മെല്ലെ പിൻവലിയാൻ തുടങ്ങി. അതിനിടെ ഞാനെറിഞ്ഞ തീപ്പന്തം അതിലെ ഒരു സൈനികന്റെ ദേഹത്തുതന്നെ കൊണ്ട് അയാൾക്ക് നന്നായി പൊള്ളലേറ്റു കാണും. ആ പൊട്ടിത്തെറിച്ച ജീപ്പും കെട്ടിവലിച്ച് അവറ്റകൾ മടങ്ങി. ചേരിയിടുക്കുകളിൽ മറഞ്ഞിരുന്നവർ അള്ളാഹു അക്ബർ എന്ന് ആർത്തുവിളിച്ചുകൊണ്ട് പുറത്തിറങ്ങി. എൻ്റെ കൂട്ടരിൽ നിന്ന് പതിനാറോ പതിനെട്ടോ പേർ ധീരരക്തസാക്ഷികളായി".ഉപ്പ പറഞ്ഞുനിർത്തി.ക്യാമ്പുകളിലുള്ളവരെല്ലാം അത്യുച്ചത്തിൽ അള്ളാഹു അക്ബർ എന്നേറ്റു പറഞ്ഞു. കുറച്ചുകഴിഞ്ഞപ്പോൾ എല്ലാവരും പിരിഞ്ഞുപോയി. ആ ജൂതപ്പിശാചുക്കൾ രാത്രി മടങ്ങിവരാൻ സാധ്യതയുണ്ടെന്നും തനിക്ക് രാത്രി ക്യാമ്പിന്റ സുരക്ഷാചുമതലയുണ്ടെന്നും ഉപ്പ ഉമ്മയോട് പറയുന്നത് കേട്ടു. </p>

   

    <a href="stories.html" class="back-link">⬅ Back to Stories</a>
  </div>

  <footer>
    &copy; 2025 FK WRITINGS | All Rights Reserved.
  </footer>
</body>
</html>
